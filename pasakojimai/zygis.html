<!DOCTYPE html>
<html lang="lt">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.gstatic.com">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=DM+Serif+Display&family=Open+Sans:wght@400;600&display=swap"
        rel="stylesheet">
        <link rel="stylesheet" href="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.css" />
    <link rel="stylesheet" href="../style.css">
    
    <title>Svalbardas</title>
    <link rel="shortcut icon" type="image/jpg" href="../images/polar-bear-black.png" />
    <meta name="google-site-verification" content="KXLGAJLFrzoq-ZBkcLSsqTSHGT4a0zsDEUr4ra1ZJcc" />
</head>

<body>

    <nav id="navbar">
        <h2 id="svalbard"><a href="../index.html">Svalbardas</a></h2>
        <ul>
            <li><a href="../index.html">Pradžia</a></li>
            <li><a href="../stories.html">Pasakojimai</a></li>
            <li><a href="../gallery.html">Galerija</a></li>
            <li><a href="../tips.html">Patarimai</a></li>
            <li><a href="../about.html">Apie mus</a></li>
            <li><a href="../contact.html">Susisiekti</a></li>
        </ul>
    </nav>

    <div class="story zygis-content">
        <p>
            Pirmajame straipsnyje buvo trumpai apžvelgtas Svalbardas, aprašyti Longjyrbieno ir Barencburgo miesteliai, o
            šįkart
            papasakosiu apie mano ir Konstantino žygį pėsčiomis tarp šių gyvenviečių. Trys dienos ir 60 kilometrų per
            baltųjų
            meškų žemes. Ko gero bus šiek tiek daugiau emocijų ir mažiau faktų, bet tikiu, kad skaitytojas galės
            pajusti, ką
            reiškia žygiuoti per tundrą, kirsti ledines upes, nuolat dairytis baltųjų meškų. Patyrę keliautojai galbūt
            atlaidžiai nusišypsos, o žmonės, niekada nebuvę arktyje, patys užsinorės leistis į nuotykius.
        </p>
        <h2>
            Žygis
        </h2>
        <h3>
            Pirma diena
        </h3>
        <p>
            Atsibudę ryte matome, kad Barencburgas gyvesnis - vaikšto ir važinėja darbininkai, darželio kieme žaidžia
            vaikai.
            Vasara su kombinezonu. Užsimetame kuprines ir pajudame link apleistos Colesbuktos gyvenvietės, kuri turėtų
            būti už
            25 km. Betoninį kelią pakeičia gruntas. Pakeliui aploja haskių fermos gyventojai, kurių čia arti šimto. Už
            keletos
            kilometrų prieiname sraigtasparnių nusileidimo aikštelę. Poliarinės žuvėdros kažkodėl nepatenkintos
            svečiais, suka
            virš mūsų ratus ir puola žemyn - saugodami galvas užsidedame kapišonus ir einame pasilenkę. Sergejus vakar
            įspėjo,
            kad prieš keletą savaičių čia buvo atklydusi baltoji meška. Anot jo, žygiuojant svarbu nuolat dairytis 360
            laipsnių
            aplink - niekada negali žinoti, iš kur gali pasirodyti grobuonis. Papasakojo apie meškas ir apsisaugojimą
            nuo jų ir
            daugiau. Jei pasiseka pastebėti jas iš toli, pasistenk plačiai apeiti ar atsitraukti. Meškos - smalsūs
            gyvūnai ir
            tave gali sekti ne tiek dėl to, kad nori tavęs užkrimsti, bet joms tiesiog įdomu, kas tu per judantis
            padaras. Deja,
            tas smalsumas gali baigtis liūdnai. Pavojingiausi šiuo klausimu - jauni patinai. Nederėtų įsisprausti tarp
            meškos ir
            jūros - tokiu būdu neteksi atsitraukimo kelių. Negalima atsukti meškai nugaros - plėšrūnas tai gali priimti
            kaip
            ženklą, kad tu - bėganti nuo jo auka. Apskritai, geriausia mešką atbaidyti signaline raketa. Mauzerio šūviai
            į orą
            gali ir neduoti laukiamo rezultato - tai priklauso net nuo vėjo krypties, kuris garsą gali nunešti į kitą
            pusę.
        </p>
        <img src="../images/puslapiui/3. Pirmoji diena. Paliekame Barencburgą.jpg" alt="Paliekame Barencburgą">
        <p>
            Einame per tundrą, kertame keletą upelių. Kai kuriuos reikia perbristi nusiavus. Nuolat dairomės meškų.
            Užkilus ant
            eilinės kalvelės kitame įlankos krante pagaliau išvystame šios dienos tikslą - apleistą Colesbukta
            gyvenvietę.
            Nudžiungame, o Konstantinas drąsiai ištaria "Mes įveikėme arktį!". Skamba šventvagiškai, tad sakau, kad
            garsiai taip
            nekalbėtų. Ir iš tiesų kiek vėliau prasidėjo problemos. Pagal žemėlapius mums reikės kirsti pelkėtą
            išsišakojusios
            upės slėnį. Pakeliui link jo dar praeiname keletą namelių. Kai kurių jų įėjimus puošia įspūdingi slenksčiai
            -
            lentos, prikalinėtos didžiulių vinių smaigaliais į viršų - prieš dvejus metus meška čia buvo išlaužusi
            namelio
            duris, tad savininkai tokiu būdu siekia atgrasyti neprašytus svečius. Mums beeinant į įlanką atplaukia
            laivelis ir
            du žmonės iš jo valtimi atplaukia į krantą. Prieiname vietą, kur upė įteka į fjordą. Turime dvi galimybes -
            arba
            bandyti ją perbristi čia, arba eiti aukštyn ir ieškoti, kur ji bus labiau išsišakojusi ir seklesnė. Sergejus
            vakar
            sakė, kad gylis žiotyse gali siekti iki pažastų. Matuojame - lazda ištiestos rankos atstumu rodo daugiau nei
            metrą.
            Didelė srovė, ledinis vanduo, upės plotis apie dešimt metrų. Jei pasisektų ją kirsti šioje vietoje, tada
            siaura
            nerija veda į kitą slėnio pusę, kur įsilieja antroji upės dalis. O jei ten gylis jau bus neįveikiamas?
            Pasitarę
            nusprendžiame eiti aukštyn ir ieškoti seklesnės brastos. Žygio batus pasikeičiame į sandalus. Pradžioje
            bandome eiti
            akmenuota pakrante, bet ji netrukus virsta dumblu. Parklampoję atgal sukame link žalių plotų - šlapios
            pievos,
            pilnos kupstų. Bandome šokinėti nuo kupsto ant kupsto, bet ne visada pavyksta. Karts nuo karto, priėjus
            dumblynus,
            tenka apsisukti. Viename Konstantino koja įsminga, ją betraukdamas įklampina ir kitą. Ir baisu, ir juokinga.
            Išlipa
            basas, o tada rankomis šiaip ne taip ištraukia ir kroksus. Vėl apeidinėjame lanku, kol atrodo, kad va, čia
            jau bus
            tvirčiau, bet dedu koją ir ji giliai sminga dumblan. Greit iššoku lauk ir čia supanikuojame - priekyje
            nesimato
            jokių pokyčių ir išsigąstame, kad kiek benueisime, visur teks apsisukti. Nusprendžiame grįžti ir bristi ties
            žiotimis. Nusirengiu, apsirišu virve, bet įbrendu tik trejetą žingsnių - šaltis ir srovė man neįkandami.
            Išlindęs
            lauk kalenu dantimis ir tiesiog kratausi. Apsirengiu ir Konstantinas liepa bėgti, kad sušilčiau. Bėga ir
            jis. Jam
            gimsta planas susirasti tuos krante išsilaipinusius žmones ir galbūt net paprašyti, kad perkeltų į kitą
            krantą.
            Pamažu atšylu. Pribėgame ant kranto ištemptą valtį - žmonių nesimato. Gal jie nuėjo į kažkurį iš namelių?
            Judame
            link jų, bandome sekti pėdsakais. Bet pėdsakai dingsta, o visi nameliai užrakinti. Nesuprantame, kur dingo
            tie
            žmonės. Taip nieko ir nepešę grįžtame prie paliktų kuprinių. Prisėdę peržiūrime GPS duomenis, taip pat
            pakeliame
            droną siekiant atidžiau apžiūrėti tą neįveikiamą slėnį. Matome, kad iš tiesų pirmą kartą jau buvome beveik
            priėję
            pagrindinę upės vagą. Nusprendžiame bandyti dar kartą. Šįkart jau nebešokinėjame nuo kupsto ant kupsto, o
            einame
            kiaurai. Po kurio laiko užnugary paliekame tą vietą, kur strigome anksčiau. Gana greitai pasiekiame ir pačią
            upę.
            Brendu pirmas, lazdomis atidžiai tikrindamas gylį. Tik šiek tiek daugiau nei iki kelių ir su gera nuotaika
            mes
            kitame krante. Jau gerokai po vidurnakčio, o danguje ryškiai šviečia saulė. Tada nesunkiai įveikiame dar
            vieną vagą
            ir pievomis ateiname iki išsvajotosios Colesbuktos. Nusimetame kuprines ir ieškome nakvynės vietos - žinome,
            kad
            viename name turi būti net lovos su čiužiniais! Be vargo surandame ir užkandę krentame į lovas. Šios dienos
            žygis
            truko keturiolika valandų, iš jų apie keturias blaškėmės paskutiniame etape. Vietoj planuotų 25 kilometrų
            sukorėme
            35. Miegoti nueiname apie pusę trijų, beprotiškai pavargę, bet laimingi, kad pasiekėme tikslą ir įveikėme
            save.
        </p>
        <img src="../images/puslapiui/12. Pirmoji diena. Coles upės slėnis.jpg" alt="Coles slėnis">

        <h3>
            Antra diena
        </h3>
        <p>
            Išsimiegojome pasakiškai. Užsikūrus pečiuką Konstantinas džiovinasi vakar pelkėse peršlapusius batus. Iš
            upelio
            parsinešame ir užsiviriname vandens. Tada einame apžiūrėti šios gyvenvietės. Įkurta ji 1912, geriausiais
            laikais čia
            ir Grumante kartu sudėjus gyveno virš tūkstančio žmonių. Šachtininkai abi gyvenvietes apleido 1961 metais,
            bet
            Colesbukta vėliau dar buvo naudojama mokslininkų. Į čia įsikūrusį uostą traukiniu buvo gabenama anglis iš
            Grumanto
            kasyklų - ten krantas per seklus ir netiko giliavandeniam uostui įrengti. Apvaikštome visus išlikusius
            pastatus.
            Buvusiame sandėlyje randame daug paliktų pilnų dėžių, maišų, statinių. Aš išsimaudau Arkties vandenyne. Per
            du
            kartus, nes pirmą kartą nepanėriau, tad vėl nubėgau. O tada jau rėkdamas skuodžiau į namelį šildytis prie
            pečiuko.
            Susikrovę daiktus pajudame link Grumanto. Tik 9 kilometrai, tad galime neskubėti. Bet pirmiausia turime
            prieiti
            Rusanovo namelį, kuriame, žinojome, šiuo metu turi būti iš Barencburgo atvykę medžiotojai.
        </p>
        <img src="../images/puslapiui/21. Antroji diena. Colesbuktos prieplauka.jpg" alt="Paliekame Barencburgą">

        <p>
            Rusanovo namelis visai netoli. Čia buvo įsikuręs ir arktį tyrinėjo rusų mokslininkas, vėliau namelis
            paverstas
            muziejumi, jame dar visai neseniai buvo galima pernakvoti bet kam, tačiau šiuo metu jis praktiškai visada
            būna
            užrakintas. Mums pasisekė, kad čia kaip tik svečiavosi jau minėti medžiotojai - lauke prie namelio buvo
            keletas
            vyrų. Pasisveikiname, Konstantinas paklausia ar galima pasisvečiuoti. Jie maloniai pakviečia, iškart pasiūlo
            kavos.
            Vienas, vyriausias, pjūklu pjausto dar kruvinus elnio ragus - paaiškina, kad haskiams patinka juos graužti.
            Pora
            vyrukų baigia doroti šviežią mėsą ir plauna lentas, ant kurių vykdė savo darbą. Jie čia jau penkias dienas,
            sumedžiojo penkis šiaurės elnius. Bus šventinis maistas per artėjančią Šachtininko dieną. Pasakoja, kad tada
            švenčia
            visas miestelis. Žinoma, neapsieinama ir be degtinės, kurią pilsto kiekvienos brigados vadovas. Dauguma
            vyrukų čia
            irgi iš vienos brigados, jų vadas, į kurį kiti mandagiai kreipiasi vardu ir tėvavardžiu, kaip tik baigia
            pjaustyti
            ragus. Jis tikras veteranas - čia jau keliolika metų. Pasakoja, kad jie iš gelbėtojų brigados, turintys
            reaguoti,
            jei šachtose įvyksta avarija. Dar yra jaunas veterinaras iš Volgogrado. Kadangi neturi norvegiškų licencijų,
            gali
            dirbti tik pagalbiniu darbininku haskių fermoje. Du tadžikai - vienas miega, kitas gamina maistą. Visi
            noriai kalba,
            veterinaras giriasi, kad yra vienas iš keturių pypkorių visame Svalbarde. Taip pat atneša grybų, rodo kaip
            atpažinti
            valgomą nuo pasenusio, atneša ir vaišina paties surinktais jūros kopūstais. Su vienu iš vaikinų Konstantinas
            pradeda
            kalbėti apie jo gimtąjį Donbasą, jis su kartėliu kalba, galų gale sukryžiuoja rankas ir purtydamas galvą
            sako, kad
            viskas, ta tema nebekalbam.
        </p>
        <img src="../images/puslapiui/24. Antroji diena. Brigados vadas pjausto elnio ragus.jpg" alt="Elnio ragai">

        <p>
            Visi kartu nusifotografuojame ir mudu patraukiame toliau. Po minutės išgirstame kažką atbėgant - tai
            jaunasis
            veterinaras atneša mums rusiškos forminės duonos. Einame buvusio geležinkelio linija - kai kur dar išlikę
            bėgiai,
            kai kur ir medinė galerija, dengusi ir saugojusi gelžkelį nuo gamtos stichijų. Už kelių kilometrų prieiname
            vietą,
            kur geležinkelis lįsdavo į tunelį, bet šiuo metu ten nebepraeinama. Turime dvi galimybes pasiekti Grumantą -
            arba
            kilti į kalną, kas mus ne visai vilioja, arba nusileisti į pakrantę ir bandyti spėti iki prasidedant
            potvyniui
            pereiti likusį ruožą. Nueiname apsižiūrėti, kaip čia pavyks nusileisti nuo stačių bemaž dešimties metrų
            aukščio
            uolų. Randame pritvirtintas virves. Nusprendžiame - leidžiamės ir be atokvėpio skubam pakrante, nes jei
            nespėsim,
            potvynis privers užsikabaroti ant vienos kitos mažesnės uolos ir laukti. Sėdėti ant uolų mes nenusiteikę,
            tad, tik
            nusileidę virvėmis, skubam link tikslo. Dairomės ar nekyla vanduo, bet lyg viskas gerai. Už kokių dviejų
            kilometrų
            pastebim civilizacijos ženklus, Kostui atrodo, kad jau atėjom, man atrodo, kad dar liko geras gabalas kelio.
            Bet
            staiga virš galvų pamatome įspūdingus pastatus. Tai tikrai Grumantas. Beje, būtent šiuo pavadinimu pomorai
            ir
            vadindamo Svalbardą. Miestelis įkurtas, kaip ir Colesbukta, 1912 metais. Palypėjame aukštyn, nusimetame
            sunkią naštą
            ir einame ieškoti nakvynės vietos. Pastatų būklė avarinė - kai kur nėra net stogų, grindys įlūžusios,
            praktiškai
            nerasi lango su stiklais. O kažkada čia žmonės dirbo, gyveno, linksminosi. Matome, kad taip jauku, kaip
            Colesbuktoj
            nebus, bet svarbu susikurti kuo didesnį saugumą. Galų gale prieiname prie paskutinio pastato, matome virš
            lango
            užrašyta "Shelter" (liet. “Prieglobstis”). Įlipame vidun ir šiek tiek nusiraminame, kad čia, palyginus, dar
            pusė
            velnio. Vis tik, kol susirandame, kur tiesimės miegmaišius, užtrunkame ilgokai. Tada pavakarieniaujame,
            Kostas šiek
            tiek pasiremontuoja aplūžusį kaljaną. Miegoti išsirinkome mažą kambarėlį, duris užremiame geležiniu strypu
            ir
            lendame į miegmaišius. Rytoj turėtų būti sunkiausia žygio diena .
        </p>
        <img src="../images/puslapiui/33. Antroji diena. Bėgiai.jpg" alt="Bėgiai">

        <h3>
            Trečia diena
        </h3>
        <p>
            Atsikeliame labai vėlai. Abu skundžiamės, kad itin prastai miegojome - vėjas ir bangos už išdužusių langų
            bei nuo
            lubų byrantis tinkas neleido atsipalaiduoti. Papusryčiaujame ir pradedame kopti - iš pradžių reiks gana
            stačiai
            pakilti į pusės kilometro aukštį, paskui turėtų būti lengvesnis žygis aukštuma, o tada vėl status nuolydis.
            Pamažu
            kylame, gan dažnai sustodami pailsėti. Užkilus tolumoje matome likusius gręžinių bokštelius, bet sutariame,
            kad eiti
            artyn neverta. Dešinėje pusėje atsiveria gražuolis Bjorndalen slėnis su vingiuojančia upe, į kurį vėliau ir
            turėsime
            nusileisti. Karts nuo karto įklampojame į šlapynes, bet bristi per vandenį nereikia. Galų gale prieiname
            tarpeklį,
            kuriuo ir turime leistis. Matosi numindžioti akmenys, tad klausimų, ar tikrai čia, nekyla. Eiti nelengva,
            didelė
            apkrova keliams. Nusileidę į slėnį galvojame, kur kirsti upę - gal net pavyks nenusiavus batų? Einame
            pasroviui, kol
            kitame krante pamatome namelius. Nusprendžiame upę kirsti dar iki jų. Visgi nusiauti tenka. Vandens vėl virš
            kelių,
            mes su sandalais perbrendame, tada dar pora pelkučių ir, viena vertus, civilizacija pasiekta, kita vertus,
            liko dar
            12 kilometrų iki viešbučio. Prisėdame pailsėti ant akmenų. Pakeliame galvas ir matome, kad už kelių metrų
            atbėgusi
            atsitūpė poliarinė lapė. Tupi, dairosi, tada lengva ristele nurisnoja tolyn. Likusią kelionės dalį ir
            tęsiame su
            sandalais - norisi pailsinti pūslėtas kojas. Kertame kampą pro oro uostą, šone palikdami vėliau taip liūdnai
            pagarsėjusį kempingą, kurio darbuotoją po kelių dienų sudraskys lokys. Karts nuo karto dar stojame pailsėti,
            bet
            galų gale Konstantinas įgauna lyg magiškų galių, ir taip spurtuoja, kad man belieka jį vytis, ir galų gale
            įveikę 25
            kilometrus, visiškai nusikalę pasiekiame viešbutį. Karštas dušas, minkšti patalai ir saldus saldus miegas.
        </p>
        <img src="../images/puslapiui/53. Trečioji diena. Svečiuose poliarinė lapė.jpg" alt="Lapė">


        <p class="more-foto">Daugiau nuotraukų - <a href="../gallery.html">galerijoje</a></p>


    </div>

    <footer>

        <p class="copyright">© Žilvinas Adomaitis, 2021</p>

        <div class="footer-nav">

            <ul>
                <li><a href="../index.html">Pradžia</a></li>
                <li><a href="../stories.html">Pasakojimai</a></li>
                <li><a href="../gallery.html">Galerija</a></li>
                <li><a href="../tips.html">Patarimai</a></li>
                <li><a href="../about.html">Apie mus</a></li>
                <li><a href="../contact.html">Susisiekti</a></li>
            </ul>

        </div>

    </footer>

</body>

</html>