<!DOCTYPE html>
<html lang="lt">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.gstatic.com">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=DM+Serif+Display&family=Open+Sans:wght@400;600&display=swap"
        rel="stylesheet">
        <link rel="stylesheet" href="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.css" />
    <link rel="stylesheet" href="../style.css">
    
    <title>Svalbardas</title>
    <link rel="shortcut icon" type="image/jpg" href="../images/polar-bear-black.png" />
    <meta name="google-site-verification" content="KXLGAJLFrzoq-ZBkcLSsqTSHGT4a0zsDEUr4ra1ZJcc" />
</head>

<body>

    <nav id="navbar">
        <h2 id="svalbard"><a href="../index.html">Svalbardas</a></h2>
        <ul>
            <li><a href="../index.html">Pradžia</a></li>
            <li><a href="../stories.html">Pasakojimai</a></li>
            <li><a href="../gallery.html">Galerija</a></li>
            <li><a href="../tips.html">Patarimai</a></li>
            <li><a href="../about.html">Apie mus</a></li>
            <li><a href="../contact.html">Susisiekti</a></li>
        </ul>
    </nav>

    <div class="story piramide-content">

        <h2>Apleistas Piramidės miestas</h2>
        <p>
            Po praeitame straipsnyje aprašytos kelionės pėsčiomis per baltųjų lokių žemes
            labiausiai norėjosi poilsio, bet pagal mūsų planą dar turime aplankyti keletą objektų pačiame Longjyrbiene,
            o
            taip pat nuplaukti į buvusį Sovietų Sąjungos pasididžiavimą, dabar praktiškai apleistą Piramidės miestą.
            Apie
            tai, o be to ir apie sutikto naujo bičiulio gyvai pamatytą trilerį ir papasakosiu šiame, jau paskutiniame,
            straipsnyje iš šiaurės.
        </p>

        <p>
            Kol dar turime šautuvą, galime nuklysti už miestelio ribų, tad nedvejodami sutariame nueiti iki Longjyrbieno
            ledyno ir jo galinėje morenoje (paprastai tariant, tai uolienų sankaupa ledyno pakraštyje) susirasti augalų
            fosilijų. Tenka daug lankstytis ir apžiūrinėti akmenis, bet tai, ko ieškojome, mes surandame. Suakmenėję
            lapai,
            šakos rodo, kad prieš 25-100 milijonų metų klimatas čia buvo visai kitoks, klestėjo pelkės su lapuočiais ir
            spygliuočiais medžiais bei krūmais. Dabar šie akmenys taps puikiais suvenyrais - kiek randi, tiek gali
            krautis į
            kuprinę ir vežtis namo - niekas nedraudžia. Tiesa, Konstantinas vėliau pastebėjo sukrautą akmenų krūvą,
            kurioje
            buvo ir daug fosilijų, tad jei jau nepasisektų rasti pačiam, laisvai galima griebti iš ten. Beje, pati
            akmens
            anglis taip pat yra augalinės kilmės. Kalbant apie itin tolimą praeitį dar verta paminėti, kad net keliose
            Svalbardo vietose yra atrasti dinozaurų palaikai ir pėdsakai.
        </p>
        <img src="../images/finish/images/Longjyrbieno ledynas.jpg" alt="Longjyrbieno ledynas">

        <p>
            Tempiant sunkius akmenis iki viešbučio juokaujame, kad reiktų sėsti į bet kurį automobilį, nuvažiuoti iki
            viešbučio, palikti krovinį, o tada parvaryti mašiną ir niekas net nepastebės. Žinoma, to nepadarome, bet
            verta
            pabrėžti, kad mašinos Longjyrbiene yra paliekamos ne tik kad neužrakintos, bet net ir su raktais spynelėje.
            Barencburge, priešingai, transporto priemonės rakinamos. Veikiausiai mentaliteto klausimas. Sunkius akmenis
            palikę viešbutyje einame grąžinti šautuvo ir aplankyti Longjyrbieno muziejaus. Šiuolaikiškas, apžvelgiantis
            istoriją, gamtą, kasybą, miestelio gyventojus. Vakarą praleidžiame ilsėdamiesi viešbutyje - nesinorėtų
            pramiegoti rytoj laukiančios kelionės.
        </p>
        
        <h3>
            Piramidė
        </h3>
        <p>
            Šios dienos pagrindinis tikslas - rusams priklausanti angliakasių gyvenvietė Piramidė. Tiesa, paskutinis
            vagonėlis su kroviniu iš šachtos išvažiavo dar 1998 m. Nuo to laiko miestelis kurį laiką buvo apleistas, bet
            pamažu tiek apsilankančių, tiek gyvenančių žmonių čia vis gausėja.
        </p>

        <p>
            Pirmoji kelionės stotelė - Nordenskiold ledynas. Gidas sako, kad porą savaičių čia sukiojasi baltasis lokys
            ir
            sėkmės atveju mums gali pavykti jį pamatyti. Deja, baltakailio planai ir norai su mūsiškiais nesutampa.
            Įgula
            vėl vaišina turistus sužvejoto ledo gabalėliais su viskiu arba fanta. Vėl banginiena. Priešingoje įlankos
            pusėje
            į dangų kyla piramidės formos kalnas. Būtent jo papėdėje ir įsikūrusi prieš keliasdešimt metų klestėjusi, o
            dabar vos pulsuojanti Piramidės gyvenvietė.
        </p>
        <img src="../images/finish/images/Nordenskiold ledynas 2.jpg" alt="Nordenskiold ledynas">

        <p>
            Atplaukiame anksčiau, nei planuota, tad mūsų niekas nepasitinka. Įgula peršokusi per bortą prišvartuoja
            laivą
            prie, švelniai sakant, neužtikrintai atrodančios išklypusios medinės prieplaukos. Netrukus atvažiuoja
            autobusiukas ir mūsų dar Barencburge sutikta gidė Julija paaiškina, kad dviejų valandų ekskursijos metu nuo
            jos
            niekur nenutoltume bei pademonstruoja saugumą turintį užtikrinti prie diržo prisegtą signalinį pistoletą.
            Mes
            šautuvą jau sugrąžinę, tad turime taikytis prie taisyklių. Piramidę 1910 m. įkūrė švedai, o 1927 m. ją
            pardavė
            sovietams. Klestėjimo metu miestelyje gyveno daugiau nei tūkstantis žmonių, prieš penketą metų jį prižiūrėjo
            vos
            keli darbininkai, o dabar jau tarp dvidešimt ir trisdešimt - čia vis gyvesnis turizmas reikalauja daugiau
            personalo, o statinius remontuoja atvykę tadžikai. Julija pasakoja, kad anais laikais čia atvažiuodavo tik
            stiprios sveikatos, psichologinius testus išlaikę žmonės - “geriausi iš geriausių”. Anot jos, čia kiekvienas
            asmuo tikėjo ir statė tikrą komunizmą. Jaunas Oslo rusas Slava, su kuriuo susipažinom šioje kelionėje,
            kandžiai
            replikuoja, kad bepigu statyti komunizmą išrinktųjų bendruomenėje. Paradoksalu, kad šiandien šis beveik
            negyvenamas miestas atrodo daug tvarkingiau nei pusę tūkstančio gyventojų turintis Barencburgas. Apžiūrime
            buvusią valgyklą, tada plačiu pėsčiųjų taku, vietinių vadintu "Eliziejaus laukais" einame link sporto ir
            kultūros komplekso. Gidė įspėja, kad saugotume ir neliptume ant žolės - sovietmečiu ji čia buvo specialiai
            atvežta iš Ukrainos ir pasodinta siekiant sukurti kuo malonesnį vaizdą gyventojams. Šiauriausias pasaulyje
            Leninas, o tuo pačiu ir apskritai šiauriausia pasaulio skulptūra, stebi tvarkingai judančią mūsų grupelę ir
            pakampėse imituojančius darbą tadžikus. Kino salė dar tinkama naudoti, rudenį joje vyksta kino festivalis.
            Sporto salėje su Konstantinu pamėtome į krepšį ir sužaidžiame vienas prieš vieną. Kas laimėjo - nuslėpsiu.
        </p>
        <img src="../images/finish/images/Piramidės simbolis.jpg" alt="Piramidė">

        <p>
            Išėjus iš Sporto ir kultūros rūmų, Julija rodo į kalną, kur buvo pagrindinė šachta, apačioje - pastatas, kur
            buvo įsikūrusi KGB. Gidė juokauja, kad ten žlungant Sovietų Sąjungai per kaminus buvo ekologiškai
            atsikratyta
            dokumentais. Konstantinas provokuojančiai paklausia, o koks tikslas rusams dabar čia būti. Julija neslėpdama
            atsako, kad turizmo agentūrai duotas nurodymas įsitvirtinti ir šioje vietoje, tiesiog tam, kad būtų rusų.
            Juolab, šis salynas anksčiau juk niekam nepriklausė, o ta pasirašyta Svalbardo sutartis "tėra popierius"...
            Skamba šiek tiek gąsdinančiai, ar ne? Čia turbūt reikia prisiminti ir Putino išsakytas mintis, kad jo šalis
            aktyviai gins rusų teises užsienio valtybėse.
        </p>
        <img src="../images/finish/images/Piramidė 7.jpg" alt="Piramidė">

        <p>
            Galų gale vis tik kodėl buvo nuspręsta apleisti šią gyvenvietę? Julija sako, kad susidėjo šios priežastys:
            anglies kasyba tapo nepelninga ir buvo dirbama nuostolingai, po Sovietų Sąjungos žlugimo ženkliai sumažėjo
            finansavimas iš Maskvos, dar 1970-aisiais vienoje šachtų kilo didelis ilgai užsitęsęs gaisras (jis tęsiasi
            iki
            pat dabar!), didžiulį psichologinį smūgį sudavė 1996 m. įvykusi aviakatastrofa, kurios metu žuvo beveik
            pusantro
            šimto į Piramidę skridusių darbuotojų.
        </p>

        <p>
            Julija praneša, kad ekskursija jau baigta ir autobusas mus grąžina į prieplauką. Pastebime ant kranto
            ištemptus
            keturis kajakus - keliautojai savo jėgomis turėjo atplaukti iš paties Longjyrbieno. Plaukiant atgal gidas
            visus
            sukviečia ant denio ir parodo pakrantėje gulinčius jūrų vėplius iš tolo šviečiančiomis iltimis. Atrodo lyg
            lėtumo ir nerangumo etalonas.
        </p>
        <img src="../images/finish/images/Pakeliui į Longjyrbieną. Jūrų vėpliai.jpg" alt="Vėpliai">

        <h3>
            Slavos matytas trileris
        </h3>
        <p>
            Kitą dieną kalnų nenuvertėme, prisipirkome suvenyrų, o vakare viešbutyje sutinkame Slavą - jau prie štai
            minėtą
            Osle gyvenantį rusą, kuris tą dieną plaukė į Barencburgą. Su netveriamu džiaugsmu pradeda pasakoti, kokį
            trilerį
            šiandien stebėjo iš laivo. Nors šio įvykio liudininkai ir ne mes, vis tik nutylėti negaliu. Plaukiant link
            Esmarko ledyno jau iš toli matėsi ant kranto judanti žmonių grupelė. Priartėjus laivo įgula, o paskui ir
            visi
            plaukusieji pastebėjo už šimto metrų nuo tos žmonių grupės vaikštinėjantį baltąjį lokį. Vieni kitų nemato.
            Žmonių judėjimo kryptis būtent į meškos pusę. Laivo kapitonas supranta, kad tokiu atveju garso signalo duoti
            negalima - tai gali pabaidyti lokį, o tada jis taptų neprognozuojamas. Visi bando mosikuoti rankomis,
            kapitonas
            laivu suka ratus, kad tik keliautojai krante pastebėtų ir suprastų, jog kažkas ne taip. Galų gale įgulai per
            žiūronus pavyksta išsiaiškinti, koks gidas lydi tą turistų grupę, sugeba susisiekti su juo per raciją ir
            visi su
            palengvėjimu stebi, kaip mirtiname pavojuje ką tik buvę žmones atsitraukinėja nuo lokio.
        </p>
        <p>
            Štai tokia ta mūsų kelionė į Svalbardą. Man tai buvo dar vienas sugrįžimas į mylimą šiaurę, Konstantinui
            pirma
            kelionė, bet atrodo, kad ne paskutinė - domimės, žiūrime, skaitome apie kitus kraštus ir renkamės ateityje
            mūsų
            laukiančius nuotykius.
        </p>
        
        <p id="pyramid-last">
            O jei skaitytojams kyla klausimų ar norisi patarimų, kviečiame <a href="../contact.html">parašyti mums</a>.
        </p>

        <p class="more-foto">Daugiau nuotraukų - <a href="../gallery.html">galerijoje</a></p>


    </div>

    <footer>

        <p class="copyright">© Žilvinas Adomaitis, 2021</p>

        <div class="footer-nav">

            <ul>
                <li><a href="../index.html">Pradžia</a></li>
                <li><a href="../stories.html">Pasakojimai</a></li>
                <li><a href="../gallery.html">Galerija</a></li>
                <li><a href="../tips.html">Patarimai</a></li>
                <li><a href="../about.html">Apie mus</a></li>
                <li><a href="../contact.html">Susisiekti</a></li>
            </ul>

        </div>

    </footer>

</body>

</html>