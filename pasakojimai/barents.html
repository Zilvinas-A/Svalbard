<!DOCTYPE html>
<html lang="lt">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.gstatic.com">
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=DM+Serif+Display&family=Open+Sans:wght@400;600&display=swap"
        rel="stylesheet">
        <link rel="stylesheet" href="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.css" />
    <link rel="stylesheet" href="../style.css">
    
    <title>Svalbardas</title>
    <link rel="shortcut icon" type="image/jpg" href="../images/polar-bear-black.png" />
    <meta name="google-site-verification" content="KXLGAJLFrzoq-ZBkcLSsqTSHGT4a0zsDEUr4ra1ZJcc" />
</head>

<body>

    <nav id="navbar">
        <h2 id="svalbard"><a href="../index.html">Svalbardas</a></h2>
        <ul>
            <li><a href="../index.html">Pradžia</a></li>
            <li><a href="../stories.html">Pasakojimai</a></li>
            <li><a href="../gallery.html">Galerija</a></li>
            <li><a href="../tips.html">Patarimai</a></li>
            <li><a href="../about.html">Apie mus</a></li>
            <li><a href="../contact.html">Susisiekti</a></li>
        </ul>
    </nav>

    <div class="story barents-content">
        <h2>Pirmosios dienos</h2>
        <p>
            Rugpjūčio mėnesį skaitant naujienas sukrėtė žinia, atskriejusi iš Svalbardo salyno -
            baltoji meška užpuolė ir mirtinai sužalojo žmogų. O juk tik prieš keletą dienų su bičiuliu patys buvome iš
            ten
            parskridę. Apie tai, ką pasaulio pakrašty pamatėme, ką išgirdome, ko bijojome ir kaip nugalėjome save,
            aprašysiu
            trumpoje straipsnių serijoje.
        </p>
        <img src="../images/pirmos-dienos/images/Longjyrbienas iš paukščio skrydžio2.jpg" alt="Longjyrbienas">
        <p>
            Bilietus už 400 eurų pirkome rizikuodami - nežinojome ar Norvegija bus atvira turistams, ar reiks
            karantinuotis.
            Mums pasisekė ir keliauti galėjome laisvai. Tad pakilę iš Vilniaus persėdame Rygoje, Osle, o tada jau
            leidžiamės
            Longjyrbiene, nuo kurio šiaurės ašigalis tik už 1300 kilometrų. Svalbardo sostinė pasitinka niūriu oru -
            pučia
            vėjas, lyja. Atskridus iš karštos vasaros norisi susigūžti. Turistus po viešbučius išvežiojančio autobuso
            vairuotojas kapitono kepure trumpai supažindina su šiuo miesteliu. Miestelį 1906 metais įkūrė amerikietis
            John
            Munroe Longyear, čia pradėjęs anglių kasybos verslą. Šiuo metu gyvena daugiau nei du tūkstančiai gyventojų
            ir
            net 42 tautybių atstovai. Daugiausiai norvegų, o antroje vietoje netikėtai įsitvirtinę tajai. Lietuvių
            nesutikome, bet girdėjome, kad bent vienas tikrai yra. Miestelyje veikia universitetas, mokslinių tyrimų
            institucijos, liko viena anglies kasykla, o vis svarbesnį vaidmenį vaidina turizmas. Važiuojant matome, kad
            visi
            pastatai, kurių dauguma nudažyti ryškiomis spalvomis, pastatyti ant polių - čia amžino įšalo žemė ir šitoks
            metodas yra saugiausias. Šalia gatvių ir kiemų palikti žiemos laukia begalė sniegomobilių. Visame salyne
            neauga
            nei vienas medis. Palikę daiktus viešbutyje, skubame išsinuomoti šautuvą - juk be jo išeiti už miestelio
            ribų
            draudžiama. Norint gauti ginklą būtinas Europos šaunamojo ginklo pasas arba, kas buvo aktualu ir mums,
            kreipiamasi į Svalbardo gubernatorių ir jis išduoda specialų leidimą. Tiesa, dar būtina ir neteistumo
            pažyma.
            Moteris už prekystalio patikrina ar šautuvu tikrai moku naudotis, sumokame 150 eurų ir Antrą pasaulinį karą
            menantis Mauser savaitei mūsų rankose. Užsukus į prekybos centrą pirmiausia į seifą padedame ginklą ir
            einame
            apsižvalgyti - kainos, žinoma, ne lietuviškos, bet žemesnės nei žemyninėje Norvegijoje. Svalbardas apskritai yra
            lengvatinių mokesčių zona, tad cigaretės ir alkoholis čia kainuoja panašiai kaip Lietuvoje. Beje,
            Longjyrbiene
            įsikūrusi ir šiauriausia alaus darykla pasaulyje. Vėlai vakare visiškai šviesu - poliarinė diena, kai saulė
            visą
            parą virš horizonto, tęsis dar keletą dienų, o tada prasidės baltosios naktys. Išėjus pasivaikščioti nuo
            kalnų
            šlaitų mus stebi senos šachtos ir besidriekiančios stulpų juostos, kuriomis kabančiais vagonėliais link
            fjordo
            būdavo gabenama anglis. Sugrįžus prie viešbučio pradžiugina iš kažkur atbėgusi poliarinė lapė. Konstantinas
            lauke rūko atsiskraidintą savadarbį kelioninį kaljaną. Per ilgai nenaktinėjame ir užtraukę itin storas
            užuolaidas pagaliau susikuriame sau įprastą tamsią naktį. Rytą išplauksime į rusiškąjį Barencburgą.
        </p>
        <img src="../images/pirmos-dienos/images/Longjyrbienas. Švyliai2.jpg" alt="Longjyrbienas">

        <p>
            Autobusas apvažiuoja visas apgyvendinimo įstaigas ir surenka užsiregistravusius į kelionę. Apie trisdešimt
            žmonių, o mes vieninteliai su ginklu, vieninteliai plaukiantys tik į vieną pusę. Nes atgal per baltųjų meškų
            žemes grįšime pėsti. Iš pradžių laivas nuplukdo prie Esmarko ledyno - nuo įspūdingos keliasdešimties metrų
            aukščio baltų ir mėlynų atspalvių sienos, pamažu vis slenkančios į vandenį, dvelkia šaltis. Įgula sužvejoja
            atskilusį ledo gabalą ir visiems keliautojams patiekia stiklinaitėse su pasirinktinai viskiu arba Fanta.
            Tada
            patiekiami ir pietūs, kurių įdomiausia dalis - vienintelio dar medžiojamo Norvegijoje banginio - mažojo
            ruožuočio - kepsnys.
        </p>
        <img src="../images/pirmos-dienos/images/Esmarko ledynas.jpg" alt="Esmarko ledynas">

        <p>
            Plaukiant link Barencburgo, vanduo vis labiau įsibanguoja, siūbuoja laivą, bet tolumoje
            jau
            matomi namai nuramina, kad jūros liga susirgti nespėsime. Paminėjus miestelio pavadinimą trumpai apžvelkime
            salyno istoriją. Būtent olandų keliautojas Vilemas Barencas atrado šį salyną 1596 metais. Tai, ką pamatė,
            jis
            pavadino Špicbergenu (olandiškai "smailūs kalnai"). Netrukus čia kūrėsi olandų, anglų, danų banginių
            medžiotojai. Vėliau - rusų etninė grupė pomorai, vertęsi žvejybe bei medžiokle. Kasyba pradėta devyniolikto
            ir
            dvidešimto amžių sandūroje. Visą šį laiką salynas nepriklausė jokiai valstybei. Galiausiai 1920 m. Svalbardo
            sutartimi salyno suverenitetas buvo priskirtas Norvegijai, o 1925 m. Svalbardas galutinai tapo Norvegijos
            Karalystės dalimi. Tiesa, sutartimi suteikiama teisė ją pasirašiusioms šalims užsiimti žvejyba, medžiokle,
            kasyba. Pagal sutartį teritorija yra demilitarizuota. Lietuva prie pasirašiusiųjų šalių sąrašo prisijungė
            2013
            m. Beje, Svalbardas yra vienintelė visiškai bevizė teritorija pasaulyje. O dabar sugrįžkime į krantą, kur iš
            Uralo atvykusi Anna su ryškiu akcentu angliškai pasakoja apie šią gyvenvietę. Miestelį su šachtomis įkūrę
            olandai 1932 m. jį pardavė sovietams. Ir dabar jis priklauso nuostolingai dirbančiam valstybiniam Rusijos
            trestui "Arktikugol". Gyvena virš 400 gyventojų, apie 70 vaikų. Daugiausia iš Rusijos bei Ukrainos, Donbaso.
            Yra
            ir darbininkų tadžikų. Daugumą suvilioja tris kartus didesnis nei žemyno šachtose atlyginimas, dalis
            atvyksta iš
            romantinių paskatų pagyventi arktyje, yra mokslininkų. Vis daugiau žmonių susiję su turizmu - tam specialiai
            įkurta dukterinė "Arktikugol" įmonė, kelionių kompanija "Grumant".
        </p>
        <img src="../images/pirmos-dienos/images/Barencburgas2.jpg" alt="Barencburgas">

        <p>
            Ši vieta labai kontrastinga - greta bent jau išoriškai renovuotų sporto ir kultūros salės, valgyklos,
            trejeto
            gyvenamų daugiabučių (keturaukščių, vietinių vadinamų dangoraižiais), kitų pastatų, šalia stovi apleisti,
            apgriuvę statiniai, išdraskyti virš žemės išvedžioti vamzdynai. Priešais didžiulį užrašą "Mūsų tikslas -
            komunizmas" pastatytas japoniškas visureigis. Miestelį apžvelgiantis Lenino biustas gali mėgautis šviesia
            šiandiena ir rytojumi - juk dabar čia diena visą parą. Visai greta šiaurės elnias rupšnoja žolę. Dėmesį
            atkreipia keistas pastatas itin aukšta tvora - tai Rusijos konsulatas. Ant vartų pakabinta lentelė su darbo
            laiku - keturios dienos po dvi valandas. Dėl mūsų dviejų gidas Sergejus atrakina muziejų. Arkties
            tyrinėjimų,
            pomorų, geologijos, miestelio istorijos ir kitos ekspozicijos. Pateikta senoviškai, bet tvarkingai ir
            jaukiai.
            Ne mažiau įdomus už muziejų ir pats Sergejus - tatuiruotas, auskaruotas maskvėnas, niekada nemėgęs sostinės
            ir
            pamilęs šiaurę. Dalį savo gyvenimo praleidęs ir dar šiauriau - Prano Juozapo žemėje tyrinėjo baltųjų lokių
            elgesį.
        </p>
        <img src="../images/pirmos-dienos/images/Barencburgas. Istorinis plakatas muziejuje.jpg" alt="Longjyrbienas">

        <p>
            Apskritai miestelis atrodo lyg išmiręs, pasirodo, visi ilsisi namie, nes sekmadienis.
        </p>
        <p>
            Vakarinio pasivaikščiojimo metu aplankome miniatiūrinę cerkvę, stebime, kaip nuo krantinės vyriškis
            nesėkmingai
            gaudo menkes. Grįžtant prasilenkiame su iš baro "Krasnyj medved" išsvirduliavusiais trimis vyrukais. Kaip ir
            absoliuti dauguma vietinių, mandagiai pasveikina pirmi.
        </p>
        <img src="../images/pirmos-dienos/images/barencburgas9.jpg" alt="Longjyrbienas">

        <p>
            Trijų aukštų hostelyje mes vieninteliai svečiai. Ir nors dėl techninių kliūčių virtuvė buvo uždaryta,
            turėdami
            turistinius rakandus be jokių bėdų pasigaminome karštą vakarienę. Ilgai vėl nevakarojame - reikia taupyti
            jėgas
            prieš jau rytoj laukiantį žygį.
        </p>

        <p class="more-foto">Daugiau nuotraukų - <a href="../gallery.html">galerijoje</a></p>

    </div>

    <footer>

        <p class="copyright">© Žilvinas Adomaitis, 2021</p>

        <div class="footer-nav">

            <ul>
                <li><a href="../index.html">Pradžia</a></li>
                <li><a href="../stories.html">Pasakojimai</a></li>
                <li><a href="../gallery.html">Galerija</a></li>
                <li><a href="../tips.html">Patarimai</a></li>
                <li><a href="../about.html">Apie mus</a></li>
                <li><a href="../contact.html">Susisiekti</a></li>
            </ul>

        </div>

    </footer>

</body>

</html>